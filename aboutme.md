---
layout: page
title: About me
subtitle: Why you'd want to go on a date with me
---

# O mně
Vítám Vás na své stránce! Jmenuji se Eliška Kábrt a jsem lékařka se specializací na psychiatrii a kognitivně-behaviorální terapii (KBT). Mým cílem je pomáhat lidem překonávat psychické potíže a nalézt cestu ke spokojenému životu ve zdraví.
Vystudovala jsem všeobecné lékařství na 2. lékařské fakultě Univerzity Karlovy v Praze. Následně jsem sbírala pracovní zkušenosti v oblasti psychiatrie, psychoterapie a psychosomatické medicíny. Dnes působím na psychiatrické klinice v Německu a v soukromé praxi se věnuji psychoterapii.
Do výcviku KBT v mezinárodním institutu Odysea jsem nastoupila v roce 2024. KBT vnímám jako velmi účinný a praktický nástroj, který pomáhá lidem získat kontrolu nad svými myšlenkami a emocemi.
Ve své práci mi záleží na tom, aby se klienti cítili pochopení a v bezpečí. Ke každému přistupuji s respektem k jeho jedinečnosti a společně hledáme cestu, jak zvládnout obtížné situace a dosáhnout pozitivních změn. Věřím, že dobrý terapeutický vztah a příjemné prostředí jsou základem úspěšné terapie.

# O KBT

## Co je kognitivně-behaviorální terapie (KBT)?
Kognitivně-behaviorální terapie (KBT) je účinný a vědecky ověřený psychoterapeutický přístup, který pomáhá lidem změnit negativní myšlenkové vzorce a chování, jež přispívají k psychickým obtížím. KBT se zaměřuje na současné problémy a praktická řešení s cílem zlepšit duševní zdraví a kvalitu života.

**Jak KBT funguje?**
KBT vychází z předpokladu, že naše myšlenky, pocity a chování jsou propojené a vzájemně se ovlivňují. Cílem KBT je pomoci klientovi identifikovat a změnit tyto negativní vzorce myšlení a chování.

**Pro koho je KBT vhodná?**
KBT je účinná při léčbě široké škály psychických obtíží, včetně:
- Úzkostných poruch (generalizovaná úzkost, panická porucha, sociální fobie)
- Problémů se stresem a zvládáním emocí
- Změn nálad
- Deprese
- Obsedantně-kompulzivní poruchy (OCD)
- Posttraumatické stresové poruchy (PTSD)
- Poruch příjmu potravy

**Jak probíhá terapie?**
Terapie obvykle probíhá formou pravidelných setkání online (přes skype), během nichž klient pracuje na konkrétních cílech a učí se nové strategie zvládání obtížných situací. Ke společné práci patří také domácí cvičení, aby klient mohl ve svém volném čase nově naučené techniky trénovat a osvojil si nové návyky.

Alternativou k online terapii je terapie na procházce v širokém okolí Domažlic.

### Výhody KBT
- Rychlá a strukturovaná forma terapie (obvykle 10–20 sezení)
- Důraz na praktická řešení a konkrétní změny
- Zaměření na přítomnost
- Snaha o rychlé osamostatnění klienta
- Možnost pravidelných nácviků i v rámci domácích cvičení
- Možnost dlouhodobého zlepšení díky osvojení nových dovedností

### Ceník
**Sezení 50min.....700kč**

**Podmínky:**
- Počet sezení je obvykle 8-15
- Frekvence je nejprve 1krát týdně, v pozdější fázi 1 až 2krát za měsíc
- Klient má možnost bezplatně zrušit sezení nejpozději den předem.
- V případě, že se klient omluví až v den sezení, popř. se bez omluvy nedostaví, je mu účtována plná cena.

## Kontakt
**Email:** ereitingerova@gmail.com
**Telefon:** +420721614039

